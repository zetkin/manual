---
lang: sv
ref: basics.index
title: Grunderna
kicker: |
    Zetkin är ett system för att underlätta engagemang. Det används av
    organisationer och enskilda aktivister som deltar i organisationernas
    arbete.
---

## Vad är Zetkin?
Zetkin är ett webbaserat system som nu utvecklas för att underlätta för
människor att bli aktiva i vänsterradikala organisationer, och för dessa
organisationer att utföra alla de uppgifter som är typiska i en aktivistisk
organistion.

Zetkin består av ett flertal olika verktyg och applikationer, samt en öppen
plattform för att utveckla egna anpassningar och verktyg.

## Vem kan använda Zetkin?
Vem som helst kan [skapa ett användarkonto](./anvandarkontot) i Zetkin.
Som användare i Zetkin kan man delta i arbete och arrangemang som arrangeras
av de organisationer man är [ansluten till](./organisationer).

För att ansluta sin organisation till Zetkin kontaktar man Zetkin Foundation.

## Vem utvecklar Zetkin?
Zetkin utvecklas av Zetkin Foundation som har som syfte att utveckla verktyg
för organisering av aktivism, och verka för radikal samhällsförändring i
socialistisk, feministisk, antirasistisk och hållbar riktning.

Zetkin Foundation är ett icke-vinstdrivande aktiebolag som ägs av medlemmarna
i Vänsterpartiet Malmö.

Du kan läsa mer om Zetkin Foundation på [www.zetkin.org](http://www.zetkin.org).

## Varför namnet "Zetkin"?
Zetkin är namngivet efter Clara Zetkin (1857-1933), en tysk revolutionär
socialist och feminist och ledamot i den tyska riksdagen. Hon var bland annat
med och anordnade den första internationella kvinnodagen.

När nazisterna kom till makten i Tyskland 1932 var Zetkin som äldsta ledamot
den som fick hålla öppningstalet vid Riksdagens öppnande. Hon höll ett
brandtal mot fascismen och för arbetarsolidaritet, häcklad av nazistpartiets
ledamöter, innan hon reste tillbaka till Moskva där hon sedan ett tag
tillbaka levde i exil och dog ett knappt år senare.

Som organisatör och aktivist var Clara Zetkin en förebild. Hennes namn valdes
som projektnamn när utvecklingen av Zetkin startade 2013. Sedan blev det kvar.
