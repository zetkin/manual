---
lang: sv
slug: innan-du-borkar
ref: activist.call.prepare
title: Innan du börjar ringa
kicker: |
    Nyckeln till en framgångsrik ringning är ordentlig förberedelse. Här är
    några generella tips innan du sätter igång att ringa.
---

## Sätt dig in i uppdraget
När du klickar på ett ringuppdrag på _Min sida_ kommer du till uppdragets
instruktioner i ringappen Zetkin Call. Läs instruktionerna noga och se till att
du förstår vad syftet med ringningen är.

Prata med den organisatör som utsett dig till ringare i uppdraget och kolla om
det finns någon ytterligare dokumentation du borde sätta dig in i, till exempel
en manual eller någon broschyr som du behöver ha koll på när första personen
svarar.

## Kontrollera tekniska hjälpmedel
När du ringer med Zetkin behöver du ha en dator, surfplatta eller dylikt där du
kan använda Zetkin. Tänk på att om du ska anteckna mycket (exempelvis i en
enkät) kan det vara bättre med en dator än med en surfplatta eller smartphone.

Se till att du har en bra internetuppkoppling. Den behöver inte vara snabb, men
den behöver vara stabil nog för att anslutningen till Zetkin inte ska försvinna
mitt under ett samtal.

Du behöver också ha en telefon. Zetkin ringer inte automatiskt upp någon, utan
du behöver ringa med din egen telefon eller en som du lånar från din
organisation. För att underlätta ringningen kan det vara bra med ett headset,
och ifall du behöver göra anteckningar under samtalets gång är det klokt att
ha ett anteckningsblock eller ett program för anteckningar öppet på datorn.
