---
lang: sv
slug: snabbtangenter
ref: official.tips.shortcuts
title: Navigera snabbare med tangentbordet
kicker: |
    För att kunna röra dig ännu snabbare mellan de olika sektionerna kan
    du använda Zetkin Organizes tangentbordskommandon.
---

Med snabbkommandon i Zetkin Organize slipper du sträcka dig efter musen för
att röra dig mellan olika delar av gränssnittet.

Det finns två sorters snabbkommandon. En grupp av kommandon som hjälper dig
navigera snabbare mellan sektioner och undersektioner, och en som gör
sökfältet ännu mer snabbtillgängligt.

> Snabbkommandon deaktiveras när du skriver i ett textfält. Klicka utanför
> fältet om du vill använda snabbkommandon istället.

## Navigera mellan sektioner
För att navigera mellan sektioner med tangentbordet använder du `g`-tangenten.
När du trycker på `g` (förutsatt att du inte just nu redigerar text), har du
en sekund på dig att ange vart du vill navigera, genom att snabbt följa upp
med rätt tangent, exempelvis `h` för att gå _hem_ till startsidan.

Följande tangentkombinationer leder till de olika sektionerna:

* Tryck snabbt `g` `h` för att navigera till startsidan.
* Tryck snabbt `g` `p` för att navigera till sektionen _Människor_ ("people").
* Tryck snabbt `g` `c` för att navigera till sektionen _Kampanj_ ("campaign").
* Tryck snabbt `g` `d` för att navigera till sektionen _Dialog_.
* Tryck snabbt `g` `m` för att navigera till sektionen _Kartor_ ("maps").
* Tryck snabbt `g` `s` för att navigera till sektionen _Enkät_ ("survey").

Du kan också navigera till en sektions olika undersektioner med hjälp av
siffertangenterna 1-7. Exempelvis kommer du till den nuvarande sektionens andra
undersektion med `g` `2` och till den tredje med `g` `3`.

## Sök med bara tangentbordet
Sökfunktionen i Zetkin Organize är [oerhört användbar](/sv/for-funktionarer/zetkin-organize/sok/).
För att göra den ännu mer lättillgänglig finns det snabbkommandon som du kan
använda för att starta en ny sökning.

Skriv snabbt två snedstreck, `/` `/`, alltså med shift-tangenten och siffran 7
på ett svenskt tangentbord, för att markera sökfältet.

Du kan också avgränsa en sökning direkt när du startar den, genom att använda
samma sektionstangenter som när du navigerar. Exempelvis kommer `/` `p` att
starta en sökning begränsad till endast människor, och `/` `c` att starta en
sökning begränsad till kampanjdata.

Tryck på `ESC` för att avsluta en sökning.

## Få hjälp
Du kan närsomhelst skriva ett `?` (d.v.s. håll inne shift och tryck på `+`)
för att få hjälp om vilka snabbkommandon som finns. Tryck på `ESC` för att
stänga hjälpen.
