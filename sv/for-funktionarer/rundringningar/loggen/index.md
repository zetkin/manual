---
lang: sv
slug: loggen
ref: official.phonebank.log
title: Följ upp med samtalsloggen
kicker: |
    När ringare rapporterar ett genomfört samtal sparas det i samtalsloggen.
---

Du hittar loggen i _Dialog_-sektionen i Zetkin Organize. Samtalsloggen är en
lista på alla samtal som sparats.

![Samtalsloggen](./loggen.png)

> Allokeringstid avser den tid då ringkön valde ut målpersonen åt ringaren,
> vanligtvis precis innan samtalet ringdes.

Direkt i listan du kan se tiden då samtalet allokerades, vem som ringde och vem
som blev ringd, och hur samtalet gick. Klicka på ett samtal i loggen för att få
upp mer detaljer och statusinformation.

## Flaggade samtal
Ifall en situation som ringaren inte kan lösa uppstår under ett samtal kan hen
flagga ett samtal för att uppmärksamma en funktionär. Sådana samtal markeras i
samtalsloggen med en klockikon mot orange bakgrund.

![Flaggade samtal i loggen](./flaggade-samtal.png)

Som funktionär kan du öppna upp samtalet och läsa ringarens notering om det som
uppstått. När du vidtagit den åtgärd som krävs kan du markera samtalet som
åtgärdat.

## Filtrera loggen
Du kan använda filterfunktionen för att filtrera samtalsloggen och snabbt hitta
samtal som behöver åtgärdas.

> Alternativet _Flaggade samtal där åtgärd krävs_ är ett bra sätt att få fram
> en lista som du kan arbeta med tills den är tom.

![Filtrera samtal](./filtrera-loggen.png)

Välj ett alternativ i listan _Flaggad för funktionärsåtgärd_ och klicka på
knappen _Tillämpa filter_ för att filtrera listan. De olika
filtreringsalternativen är:

* _Alla samtal oavsett flaggning_ visar alla samtal.
* _Alla flaggade samtal_ visar alla samtal där ringaren uppgett att en
  funktionär måste vidta en åtgärd, oavsett om samtalet redan åtgärdats.
* _Flaggade samtal där åtgärd vidtagits_ visar samtal som tidigare flaggats,
  men där en funktionär sedan markerat samtalet som åtgärdat.
* _Flaggade samtal där åtgärd krävs_ visar de samtal som återstår att åtgärda.
